اینم یه تجربه پراکنده!

احتمالا میدونید که من یک ساله پدر شدم و دوست داشتم تجربه‌های خودم رو با شما به اشتراک بگذارم. فقط بدونید که چیزایی که من میگم قابل اعتماد نیست و قطعا با یه متخصص در این زمینه‌ها مشورت کنید. چون بچه خیلی حساسه و نباید آسیب ببینه.

خب این لیست چیزهایی هست که به ما کمک کرده ولی ممکنه کاملا به درد شما نخوره. و بازم به قول خارجی‌ها تکرار میکنم که ریسک استفاده از این راهنمایی‌ها با خودتون هست.

# قبل از پدر مادر شدن

قبل از پرد مادر شدن بایستی خودتون رو آماده کنید. به خودتون برسید و به خودتون اهمیت بدید. چون بعدش باید وقت و انرژی زیادی رو به بچه اختصاص بدید و ممکنه خودتون فراموش بشید.

## کلاس برید و آموزش ببینید

الان کلی کلاس خوب قبل از تولد بچه وجود داره که بهتون اطلاعات ارزشمندی برای دوره بارداری و به دنیا اومدن بچه میده. حتما ازش استفاده کنید.

خوبی این کلاسها اینه که میدونید چه نقاطی توی بزرگ شدن بچه وجود داره و باید به چیا توجه کنید.

## زبان کودک Dunsten

یه فیلم خیلی خوب آموزشی دیگه وجود داره که دیدنش رو پیشنهاد میکنم زبان کودک Dunsten یا دانستن هست که دوبله یا زیرنویس شدش رو میتونید توی لینک پیدا کنید

داستان این فیلم هم اینه که یه موسیقی دان خانم بچه دار میشه و از دقت شنوایی اش استفاده میکنه و گریه‌ها رو دسته‌بندی میکنه. اینکه بدونید گریه‌ها چیه و چه معانی داره بهتون کلی کمک میکنه. البته دخترک ما گریه‌هاش نمیدونم چرا با اینایی که این میگفت فرق داشت ولی فهمیدن اینکه گریه‌ها معنی‌های مختلف داره باعث شد که ما گریه‌ها رو به معانی‌اش مرتبط کنیم.


# بعد از پدر مادر شدن

خب اونا قبل از بچه‌دار شدن بود و آمادگی اما اصل ماموریت بعد از بچه دار شدن شروع میشه.

## به غرایض بچه اعتماد کنید

مهمترین چیزی که لازم دارید تا بدونید اینه که بچه جز اون اوایل که هنوز از آب و گل در نیومده قابل اعتمادترین منبع واسه فهمیدن اینه که بچه حالش خوبه یا نه؟ بهش اعتماد کنید. اگه کم غذا خورد و آروم بود اوکیه اما اگه گریه میکرد بهش توجه کنید و نیازش رو برطرف کنید. مثلا دختر من کاری رو که یاد میگرفت ۲ یا ۳ روز پشت هم انجام میداد. مثلا یاد گرفته بود سرفه کنه و ۳ روز سرفه کرد بی وقفه ولی حالش خوب بود و شیطنت میکرد. ما نگران سرماخوردگی بودیم ولی حال خوبش باعث شد صبر کنیم و رفع شد.


## به دلبستگی بچه اهمیت بدید

یکی از چیزهایی که روانشاسا میگن اینه که دلبستگی در بچه بایستی ایمن باشه. در موردش این [مجموعه]  [ویدئو] توسط [دکتر رمضانی] ببینید. کلا هم به بچه خیلی توجه کنید و نیازهاش رو برآورده کنید و برخلاف اعتقاد عمومی بچه رو هر چقدر خواست بغل کنید.


## در کارهای بچه فعال باشید

یادبگیرید که چطور بچه رو تمیز کنید، بشورید، غذا بدید، حمام کنید. نترسید. شما و همسرتون مهم‌ترین آدمی هست که بایستی بتونید کارهای فرزندتون رو انجام بدید. هر چقدر توی این کارها همکاری کنید و مسئولیت این کارها رو بپذیرید و به همسرتون کمک کنید تجربه بهتری از بزرگ کردن بچه خواهید داشت

## خواب بچه و الگوهاش

بچه‌ها تا یادبگیرند که چطور بخوابند کلی زمان میبره. بدونید که حدودا در چه زمانی چطور میخوابه. اینکه بدونید چطور میخوابه بهتون کمک میکنه که بتونید بهتر از بچه نگهداری کنید. یه سری کارها هم هست که به بچه کمک میکنه برای خوابیدن. اونها رو یاد بگیرید. از صداها، تکون دادن و اینجور چیزا کمک بگیرید. برای خواب روند تکراری پادگانی داشته باشید.

## تکرار و نظم دوست داشتنی

از تکرار و نظم خیلی استفاده کنید. بچه‌ها وقتی در یه حالت تکرار شونده قرار می‌گیرند شرطی می‌شن و می‌تونید از این ماجرا به نفع خودتون استفاده کنید. کارهای پر چالش رو همیشه به یک شکل انجام بدید تا بچه شرطی بشه که اگه ایناها رو دید یا تجربه کرد فلان اتفاق براش میفته. مهمترین چیزهایی که ما از شرطی شدن بچه توش استفاده کردیم اینا هستن

- خواب: یه روند تکراری برای خواب داشته باشید که بچه بدونه وقت خوابه.
- غذا دادن: ما یه صندلی غذای قابل حمل داشتیم که تقریبا تمام وعدها توی اون سرو میشد. الان دخترک میدونه که اونجا جای خوردنه و اگه اونجا نشست و چیزی ندادیم بخوره به ما اعتراض میکنه.
- حمام رفتن: تا حدی ما از یه سری کار و شعر ثابت برای حمام رفتن استفاده میکنیم ولی نمیشه گفت که دخترک شرطی شده
- شستن: این هم تاحدی هست. چون معمولا از یه سنی به بعد بچه‌ها دوست ندارن دراز بشن یا در حالت کم ثبات که برای شستن نیازه نگهداشته بشن.

## ابزارها و امکانات و بازی‌های موثر بخرید

کلا بچه خیلی ابزارها و بازی‌های متنوع و معمولا گرون قیمتی دارن و اگه بخواید همه چیز رو بگیرید با درآمد معمول آدم‌ها امکان‌پذیر نیست. مهم میشه که ابزارها و بازی‌های موثر بخرید یعنی چی؟ یعنی اینکه تحقیق کنید و ببینید آیا خرید این ابزار یا بازی موثر هست یا نه و اگه بود اقدام کنید. از کسانی که بچه داشتن کمک بگیرید. ابزارهایی که خیلی به ما کمک کردن اینها بودن

- وان حمام: که کمک میکنه بشه یک نفره هم بچه رو حمام کرد
- کلاه حمام: که شستن سر رو خیلی راحت میکنه
- صندلی غذای قابل حمل: صندلی غذایی بخرید که به نسبت ارزون باشه و میشه روی صندلی ناهار خوری نصبش کرد. این مدلها اروزنتر و قابل حمل هستند یعنی اگه مسافرت برید خونه پدربزرک مادربزرگ‌ها برید می‌تونید با خودتون ببرید.
- بازی مناسب سن و مهارت: در هر سنی بچه در حال یادگرفتن مهارت‌های مختلفی هست که براش اسباب‌بازی‌های موثری وجود داره در خرید اونها شک نکنید. مثلا اسباب بازی که باعث تسریع روند گردن گرفتن بچه میشه. مثلا اسباب بازی که باعث تقویت گرفتن میشه. یادتون باشه این اسباب بازی ها متنوع و زیادن و گاها گرونن. 
- ابزار پایش بچه: سعی کنید اگر قصد جدا کردن زودهنگام بچه از خودتون رو دارید از ابزار پایش مناسب استفاده کنید. الان d-link ابزار پایش ارزون قیمتی داره که به گوشی هوشمندتون وصل میشه و خیلی ارزونتر از ابزار پایش‌های دیگه است
- فین گیر یا پوار: که کمک میکنه دماغ بچه رو تمیز کنید

## از اینترنت کمک بگیرید ولی نه برای تشخیص بیماری

در مورد مسائل مختلفی که براتون پیش میاد از اینترنت کمک بگیرید ولی هیچوقت سعی نکنید که با اینترنت تشخیص بیماری بدید. توی خرید تمامی ملزومات،‌پیدا کردن بازی فهمیدن اینکه چه مهارت‌هایی بچه باید یاد بگیره می‌تونید به اینترنت مراجعه کنید و از منابع انگلیسی استفاده کنید. ولی برای تشخیص بیماری حتما به پزشک مراجعه کنید.

خلی متن نوشتم و اگه شد کاملش میکنم. فعلا همین!


[مجموعه]:http://www.aparat.com/v/kQaGq
[ویدئو]: http://www.aparat.com/v/hmHuE
[دکتر رمضانی]: http://www.aparat.com/v/dzAXl


