<p>اینم یه تجربه پراکنده دیگه!</p>

<p>خب من این مدت شروع کردم به ضبط چند قسمت ویدئو به فرمت اسکرین کست از کتاب «۹۷ چیز که یک برنامه نویس بهتر است بداند» و این آخر هم یه درس در مورد git درست کردم. سوالی که این مدت از من شده که ترجی دادم جوابش رو علاوه بر رو در رو اینجا هم منتشر کنم اینه که اسلایدها رو چطوری میسازم. البته اگه دقت کرده باشید نسبت به اولین اسلایدها، کیفیت اسلایدها بالاتر رفته چون من بیشتر با ابزاری که استفاده میکردم آشنا شدم.</p>

<p>کلا تکنولوژی ساخت اسلایدها چیزی نیست جز <a href="https://en.wikipedia.org/wiki/HTML">HTML</a> همین. که این <a href="https://en.wikipedia.org/wiki/HTML">HTML</a> خاص به کمک کتابخانه‌های <a href="http://impress.github.io/impress.js/#/bored">impress.js</a> به حرکت در میان و اسلایدها رو میسازن. ابزار <a href="http://impress.github.io/impress.js/#/bored">impress.js</a> با ایده گرفتن از محصول تجاری perzi و با استفاده از امکانات <a href="https://en.wikipedia.org/wiki/HTML5">HTML5</a> توسعه پیدا کرده. کاری که باید انجام بشه اینه که شما اسلایدها و انتقالها رو یکی یکی درست میکنی و در نهایت <a href="http://impress.github.io/impress.js/#/bored">impress.js</a> میدونه که چطوری اونها رو اجرا کنه. سختی این روش اینه که جاگذاری دقیق اسلایدها روی صفحه نمایش و همه انتقالها بایستی بصورت دستی انجام بشه که به همین خاطر کار یکمی مشکل هست</p>

<p>حالا یه نفر پیدا شده ابزاری به نام <a href="https://hovercraft.readthedocs.io/en/latest/">hovercraft</a> مبتنی بر پایتون توسعه داده که میاد فایلهای <a href="https://en.wikipedia.org/wiki/ReStructuredText">ReStructuredText</a> رو تبدیل به <a href="https://en.wikipedia.org/wiki/HTML">HTML</a> با فرمت مناسب میکنه و تمام جاگذاری‌ها و تبدیل‌ها رو هم انجام میده. شما می‌توانید تبدیلها رو بصورت اتوماتیک و متناسب با اسلاید قبلی دید. نمونه این اسلایدها در منبع <a href="https://github.com/yazdan/presentations">گیت‌هاب</a> ارائه‌های من موجود هست</p>

<p>همین!</p>
